+++
title = "2013"
date = "2013-08-01T21:29:20+02:00"
banner = "img/banners/2013.png"
+++



<img style="width:400px; margin:50px " src="../../../../../img/banners/2013.png">

Il 2013 è un anno in cui l’associazione “Noi Alia” realizza numerose e partecipate attività!
 
 Sul versante burocratico, il 22 settembre 2013 vede la nascita di un nuovo Consiglio direttivo così composto: Marco Loiacono (presidente), Giusy Ricotta (Vice-presidente), Maria Cristina Rifugiato (segretario), Viviana Volpe (tesoriera) con la partecipazione di Valeria Conoscenti come delegata per il tesseramento.
 
Il 2013 viene anche ricordato per la nascita dell’oratorio: a giungo infatti iniziano le attività che continuano anche nel mese di agosto e nei mesi invernali, coinvolgendo parecchi bambini che trovano nell’oratorio un luogo dove giocare e divertirsi in modo sano e in compagnia.
 
Momenti di forza rimangono il Baby-Grest e il Grest che si svolgono nel mese di luglio dal 8 luglio al 27 luglio con numerose attività e la gita finale presso l’Archeodromo delle Madonie! Nel mese di agosto, inoltre, viene portato in scena il musical “La bella e la bestia” dai nostri piccoli attori e l’estate si conclude con la “festa di fine estate” svoltasi al baglio.
 
Nei mesi invernali, l’associazione realizza i laboratori di art-attack e, con l’avvicinarsi del natale, i laboratori natalizi. Concludono l’anno i giochi di Natale, con l’immancabile tombola, e il “Noi” talent show, diventato ormai un appuntamento fisso.